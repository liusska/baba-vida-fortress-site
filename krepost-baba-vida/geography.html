<!DOCTYPE html>
<html lang="en">
<head>
    <meta charset="UTF-8">
    <link rel="stylesheet" href="css/style.css">
    <title>Geography</title>
</head>
<body>
  <nav class="main-nav">
    <ul>
      <li><a href="index.html">Начало</a></li>
      <li><a href="history.html">История</a></li>
      <li><a href="vidin.html">Видин</a></li>
      <li><a href="gallery.html">Галерия</a></li>
    </ul>
  </nav>
    <article class="article-geography-view">
        <h2><a href="history.html">&#8592 Назад</a></h2>
        <p>
           &nbsp;&nbsp;&nbsp;&nbsp;Крепостта се намира на северозападния бряг на големия
            завой на река Дунав при град Видин. Има форма на висок трапец, разположен
            в направление от североизток (моста с входа) към югозапад.
            <br><br>
            &nbsp;&nbsp;&nbsp;&nbsp;Значително е разширена и укрепена по времето на цар Иван Срацимир.
            Голяма част от сградите, построени по онова време, са останали неразрушени.
            Тя е цитаделата – най-укрепената част от изградената по османско време
            Видинска градска крепост, наричана от османците Девствената крепост,
            тъй като никога не е била завземана със сила.
            <br><br>
            &nbsp;&nbsp;&nbsp;&nbsp;Крепостната структура включва 2 пояса защитни стени (в 2 концентрични четириъгълника),
            4 кули, 4 бастиона, бартизани (кулички за наблюдение и стрелба), бойници за оръдия и
            стрелци. В северния връх на вътрешните стени е разположена най-добре запазената
            Срацимирова кула (висока 16 метра), а подобна кула има по средата на северозападната
            вътрешна стена. Тези 2 кули са 4-етажни, входната кула (на североизточната външна стена)
            е 3-етажна, а 8-стенната Австрийска кула (на източния връх) е двуетажна.
            <br><br>
            &nbsp;&nbsp;&nbsp;&nbsp;Външните стени са опасани с ров с вода (широк 12 метра, дълбок 6 м), над който е имало подвижен
            дървен (сега каменен) мост, водещ към входната кула на крепостта и чрез нея към външния двор между
            стените и към вътрешния двор. Между вътрешните стени и центъра се разполагат помещения, които
            ограничават малък вътрешен двор, откъдето до стрелковата тераса най-горе водят вити стълби и рампа
            за оръдия. Между тези 2 пояса крепостни стени има охранителен външен двор (прекъснат и покрит по
            югозападната страна).
            <br><br>
            &nbsp;&nbsp;&nbsp;&nbsp;Размерите на крепостта по външния контур на стените (ограничени от рова) са приблизително
            ширина 60 – 65 метра и дължина 80 м (90 м с входната кула). Общата застроена площ е към 5 декара, а
            заедно с рова е ок. 9,5 дка[1]. Вътрешният двор е с размери около 10 на 20 метра и площ към 200 кв. м.
        </p>
    </article>
<footer>
  <p class="copyright">Copyright 2021 LyudmilaSokolova&copy</p>
</footer>
</body>
</html>